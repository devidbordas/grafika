4. Primitívek kirajzolása és kamerakezelés
==========================================

Feladatok
---------

Töltsük le és nézzük át a ``origin`` példát az ``me-courses`` repository-ból, majd végezzük el az alábbi módosításokat!

* Oldjuk meg, hogy a kamerát függőlegesen is lehessen mozgatni felfelé és lefelé ``q`` és ``e`` billentyűk segítségével!
* Állítsuk be a ``j`` és ``l`` billentyűkre a kamera balra és jobbra forgatását!
* Az egységkockán belül jelenítsünk meg egy színes háromszöget, melynek sárga, cián és magenta színűek a sarkai!
* Jelenítsünk meg egy szürke (tesszellált) gömböt az egységkockán belül!
* Válasszuk kicsire a tesszelláció mértékét, és forgassuk meg a gömböt egyenletes sebességgel valamelyik tengely körül!
* Írjuk át a kamera kezelését úgy, hogy a Google Maps-hez hasonlóan lehessen forgatni a nézetet!
* Rajzoljunk ki egy sakktábla mintát az egységkockánk x-y síkjába (ahol z értéke 0)!
* Rajzoljuk ki egy henger és egy kúp közelítését! Használjuk hozzá a *triangle strip* és *triangle fan* primitíveket!


Kérdések
--------

* Milyen grafikus alapelemeket képes megjeleníteni az OpenGL?
* Mi a menete egy háromszög megjelenítésének programkód szintjén (az aktuálisan használt változatban/példaprogramokban)?
* Hogyan tudunk gömböt, hengert és kúpot megjeleníteni OpenGL segítségével?
* Hogyan oldjuk meg a kamera kezelését?
