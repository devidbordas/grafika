6. Fények, anyagjellemzők, átlátszóság
======================================

Feladatok
---------

* Töltsük le és futtassuk a ``cube`` nevű példát!
* Állítsuk be a fény és az anyagtulajdonságok összetevőit úgy, hogy csak egy-egy összetevő nem nulla!
* Próbáljuk ki a fényösszetevők kombinációit!
* Töltsünk le további modelleket a https://www.uni-miskolc.hu/~matip/_downloads/grafika oldalról és jelenítsük meg ezeket!
* Méretezzük és helyezzük el ezeket megfelelően!
* Forgassuk egyenletes sebességgel a modelleket idő függvényében!
* Állítsuk be az anyagjellemzőket úgy, hogy a modellek fémes hatásúak legyenek!
* Mozgassuk a fényforrást!
* Oldjuk meg, hogy lehessen változtatni a fényerősséget billentyűk segítségével!
* Változtassuk a fény erősségét/színét idő függvényében!


Kérdések
--------

* Melyek az alapszínek additív és szubtraktív színkeverés esetén?
* A fényeket az OpenGL milyen alapvető összetevőkre bontja?
* Ha egy magenta színű labdát ciánkék színnel világítunk meg, akkor az milyennek fog látszani?
* Ha egy zöld labdát sárga színű fénnyel világítunk meg, akkor az milyennek fog látszani?
* Ha egy fehér objektumot egyidejűleg világítunk meg sárga és kék színű fénnyel, akkor az milyennek fog látszani?
* Mi az alapvető különbség a szórt (*diffúz*) és a spekuláris fény között?
* Az OpenGL lehetővé teszi-e azt, hogy egy objektum fekete színben "csillogjon"?
* OpenGL-ben hogyan tudjuk szabályozni a fényerőt?
* Milyen esetben számít OpenGL-ben a fényforrás pozíciója?
