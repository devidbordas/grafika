7. Képbetöltés, textúrázás
==========================

Feladatok
---------

* Fordítsuk le és nézzük meg a `fox <https://www.uni-miskolc.hu/~matip/downloads/grafika/fox.zip>`_ nevű programot!
* Oldjuk meg, hogy a különböző lapokon különböző textúra legyen!
* Kapcsoljuk be a textúrázást a ``cube`` példában!
* Állítsuk be a fényeket és az anyagjellemzőket is!
* Nézzük meg néhány példa esetén, hogy hogy néz ki kiterítve a textúra! Ehhez használjuk az `uv_map <https://www.uni-miskolc.hu/~matip/downloads/grafika/uv_map.zip>`_ nevű programot!
* Jelenítsünk meg egy képet úgy, hogy közben nem perspektivikus vetítést használunk!
* Generáljunk sakktábla mintás textúrát!
* Rajzoljunk egy körlapot egy textúrára!
* Készítsünk színátmenetes textúrát!
* Mozgassuk az :math:`(u, v)` koordinátákat!
* Idő függvényében váltogassuk egy modell textúráját!
* Textúrázzuk az ütőket, hátteret és a labdát a ``pong`` játékban!


Kérdések
--------

* Miért van szükség textúrákra? Meg tudnánk-e jeleníteni ugyanazt a virtuális teret texturák nélkül is?
* Fel tudjuk használni ugyanazon texturát több modell esetében is?
* Praktikusan milyen méretezésűnek kell lenni egy textúrának?
* Melyek az elterjedt tömörített és tömörítetlen képformátumok?
* Melyek az elterjedt veszteséges és veszteségmentes képformátumok?
* Mit jelent a bilineáris transzformáció textúrázás esetében? Miért van rá szükség?
* Mi alapján tudunk egy texturát hivatkozni egy OpenGL programban?
